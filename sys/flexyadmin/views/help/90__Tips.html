Tips voor de inhoud
-------------------

Een website is anders dan een boek of tijdschrift. Het is bekend dat bezoekers van internet een sneller en gerichter lees- en zoekgedrag vertonen. Daarom enkele tips:

- Houd de teksten kort. Deel ze in in alinea’s met daartussen witregels.
- Structureer de tekst door middel van koppen. Dan is die in één oogopslag te 'lezen'.
- Maak gebruik van beeld. Foto’s, filmpjes en ander beeldmateriaal maken de site aantrekkelijk en toegankelijk.

Tips voor Google en SEO (Search Engine Optimisation)
------------------------------------------

Hoe maak je je site beter vindbaar voor bezoekers? De volgende tips zorgen ervoor dat zoekmachines als Google de site inhoudelijk en technisch kunnen doorzoeken:

- Gebruik een domeinnaam (voorbeeld:www.mijnvakantie.nl) die direct aangeeft wat voor site het betreft
- Vul bij **Site** (en eventueel bij andere pagina's) _Omschrijving_ en _Zoektermen_ in (dat zijn de trefwoorden waarop je gevonden wilt worden).
- Gebruik heldere, en vooral geen door anderen veelgebruikte woorden in de koppen. Die functioneren ook als trefwoorden specifiek voor jouw site.
- Maak de koppen niet vet of cursief maar gebruik het Opmaak-icoontje boven de pagina’s en kies daar uit het uitklapmenu een kop: Kop 1, 2 of 3.
- Zoekmachines kijken vooral naar de eerste alinea van de pagina’s. Gebruik juist daar veelzeggende woorden (trefwoorden) die de site of de pagina kenmerken.
- Geef afbeeldingen en foto’s begrijpelijke namen (titels) die hun inhoud weergeven.

Om hoger in zoekresultaten terecht te komen:

- Zorg ervoor dat veel andere sites naar jouw site linken. Hoe belangrijker, groter en bekender die sites zijn, hoe beter.
- Verwacht echter geen wonderen van zoekmachines; internet is net de echte wereld.

Welke browser?
--------------

Je site zelft zal op alle gangbare browsers goed werken. Zoniet overleg hierover met de bouwer van je site.

Het admin gedeelte van FlexyAdmin werkt op moderne browsers:

- Internet Explorer 7 en nieuwer
- Firefox
- Google Chrome
- Safari
- Opera

Mocht je toch problemen ondervinden, gebruik dan de gratis en veilige <a href="http://www.mozilla.org/firefox">Firefox</a> browser.