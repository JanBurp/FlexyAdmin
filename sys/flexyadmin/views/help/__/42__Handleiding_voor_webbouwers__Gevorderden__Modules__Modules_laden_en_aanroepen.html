<div>
<p>Er zijn globaal twee verschillende manieren hoe de controller weet welke modules moeten worden geladen en aangeroepen. Hieronder worden ze uitgelegd.</p>
<h3>Modules laden en uitvoeren voor elke pagina</h3>
<p>Je zult vaak modules maken of gebruiken die op elke pagina van de site gebruikt worden. Bijvoorbeeld de standaard&nbsp;<em>submenu</em>&nbsp;module.</p>
<p>Als je wilt dat een module op elke pagina wordt geladen een aangeroepen door de controller kun je dat met een eenvoudige instelling in&nbsp;<em>site/config/config.php&nbsp;</em>doen:</p>
<p><code><span style="color: #000000">
<span style="color: #0000BB">$config</span><span style="color: #007700">[</span><span style="color: #DD0000">'autoload_modules'</span><span style="color: #007700">]&nbsp;=&nbsp;array(</span><span style="color: #DD0000">'submenu'</span><span style="color: #007700">);&nbsp;</span>
</span>
</code></p>
<h3>Modules laden en uitvoeren voor bijna elke pagina</h3>
<p>Stel je wilt de&nbsp;<em>submenu</em>&nbsp;module niet op iedere pagina gebruiken, maar alleen op pagina's waar het veld&nbsp;<em>b_submenu</em>&nbsp;van&nbsp;<em>tbl_menu</em>&nbsp;de waarde TRUE heeft (<em>b_submenu&nbsp;</em>is geen standaard veld in&nbsp;<em>tbl_menu).&nbsp;</em>Dan kun je dat ook met een eenvoudige instelling aan de controller laten weten:</p>
<p><code><span style="color: #000000">
<span style="color: #0000BB">$config</span><span style="color: #007700">[</span><span style="color: #DD0000">'autoload_modules_if'</span><span style="color: #007700">]&nbsp;=&nbsp;array(</span><span style="color: #DD0000">'submenu'</span><span style="color: #007700">=&gt;array(</span><span style="color: #DD0000">'b_submenu'</span><span style="color: #007700">=&gt;</span><span style="color: #0000BB">true</span><span style="color: #007700">)&nbsp;);&nbsp;</span>
</span>
</code></p>
<h3>Modules alleen laden bij bepaalde pagina's</h3>
<p>Standaard heeft&nbsp;<em>tbl_menu</em>&nbsp;het veld&nbsp;<em>str_module.&nbsp;</em>In dit veld kan de gebruiker van de site een modulenaam ingeven (of kiezen). Bijvoorbeeld de standaard module&nbsp;<em>links</em>.<br />
Als de controller deze pagina moet laden zal de controller ook kijken welke modules in dat veld staan en deze modules laden en aanroepen.</p>
<p>Standaard kijkt de controller dus naar het veld&nbsp;<em>str_module.&nbsp;</em>Het is echter denkbaar dat het handiger is als de controller naar een ander veld kijkt. Bijvoorbeeld de&nbsp;<em>uri.&nbsp;</em>Of misschien zelfs een foreign key verwijzing naar een aparte tabel met modules (<em>id_modules</em>). Dit kun je dan aanpassen met:</p>
<p><code><span style="color: #000000">
<span style="color: #0000BB">$config</span><span style="color: #007700">[</span><span style="color: #DD0000">'module_field'</span><span style="color: #007700">]=</span><span style="color: #DD0000">'str_module'</span><span style="color: #007700">;&nbsp;</span>
</span>
</code></p>
<p>&nbsp;</p>
<h2>Modules met meerdere methods&nbsp;</h2>
<p>In bovenstaande voorbeelden worden modules geladen met hun eigen naam. Soms kunnen modules echter meerdere methods hebben die kunnen worden aangeroepen. In zo'n geval kun je dat aangeven met de module naam, een punt, en de naam van de method. Als je bijvoorbeeld van de standaard module&nbsp;<em>search</em>&nbsp;niet het standaard method wilt aanroepen, maar de method&nbsp;<em>form</em>&nbsp;dan doe je dat zo:</p>
<p><code><span style="color: #000000">
<span style="color: #0000BB">search</span><span style="color: #007700">.</span><span style="color: #0000BB">form&nbsp;</span>
</span>
</code></p>
<p>Dit kan op elke bovenstaande manieren van laden en uitvoeren van modules.</p>

