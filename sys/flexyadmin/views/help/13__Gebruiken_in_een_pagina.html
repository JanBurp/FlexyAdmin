Foto toevoegen/verwijderen van een pagina
-----------------------------------------

Afhankelijk van hoe je site is ingesteld kun je foto's op twee manieren toevoegen aan een pagina:

- In de tekst
- Met een keuze-optie

##Foto toevoegen aan een tekst

<img src="sys/flexyadmin/assets/img/help/foto_knopje.gif" />

- Ga naar de plek in de tekst waar je een foto wilt invoegen en klik op het Foto-icoontje
- Je krijgt nu een popupvenster te zien

<img src="sys/flexyadmin/assets/img/help/foto_popup.gif" />

- Kies nu bij **Lijst** de foto die je wilt invoegen
- Je ziet de foto nu in het voorbeeldkader onderaan en bij **Bestand/URL** de link die verwijst naar de foto
- Je kunt **Beschrijving** en **Titel** eventueel nog aanpassen

##Foto verwijderen uit een tekst

- Selecteer de foto in de tekst, het foto-icoontje wordt nu actief
- Druk op de **DELETE** knop van je toetsenbord om de foto te verwijderen
- Je kunt in plaats van **DELETE** ook op het foto-icoontje klikken om een andere foto te kiezen

##Foto('s) kiezen met de keuze-lijst

Soms is je site zo gemaakt dat je geen foto's in de tekst kunt plaatsen maar wel kunt koppelen aan je pagina met een fotokiezer:

<img src="sys/flexyadmin/assets/img/help/foto_kiezer_thumbs.gif" />

- In de bovenste rij komen de foto's die je kiest (afhankelijk van je site kunnen dat er één of meerdere zijn)
- In de rij(en) daaronder staan de foto's die je kunt kiezen
- Klik op een foto in de onderste rij om die foto toe te voegen
- Klik op een foto in de bovenste rij om die te verwijderen
- Als er meer foto's in de bovenste rij staan kun je ze door te slepen een andere volgorde geven

<img src="sys/flexyadmin/assets/img/help/foto_kiezer_lijst.gif" />

Als je fotokiezer eruitziet zoals hierboven:

- Links zie je de gekozen foto's
- Rechts een knop waarmee de lijst uitvouwt (zoals je hierboven al ziet)
- Je kunt nu foto's kiezen door het vakje naaste de naam aan te vinken
